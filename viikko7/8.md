# Johtaminen perinteisissä ja ketterissä ohjelmistoprojekteissa, Eero-Veikko Laine

Projekti on kertaluontoinen, väliaikainen rakenne, jolla on ennalta määritelty tavoite sekä alku ja loppu. Ohjelmistokehitystä on pitkään toteutettu projekteissa. Projektien tuottavuutta pidetään kuitenkin huonona, sillä niiden aikataulut ja taloushallinto ovat negatiivisesti leimautuneet epäluotettaviksi tai epäonnistuneiksi. Ratkaisuja on etsitty paremmasta johtamisesta. 

Pinkowska et al. jakaa johtajille tärkeät taidot kuuteen ryhmään: henkilöstöhallinto, tiimihallinto, konfliktinhallinta, viestinnän hallinta, itsehallinta ja johtaminen. Hyvällä johtajalla tärkeimmät taidot ovat juurikin johtajuus- ja vuorovaikutustaitoja, tekniset taidot ovat toissijaisia. Johtaminen voidaan nähdä jatkumona, jonka kaksi ääripäätä ovat ohjaava johtaminen ja voimaannuttava johtaminen. 

Erilaisia tiimirakenteita, joissa käytetään erilaisia johtamistyylejä, ovat egoton tiimi ja pääohjelmajohtoinen tiimi. Esimerkiksi egottomassa tiimissä ei ole varsinaista johtajaa, vaan valta on jakautettu koko tiimin kesken ja kaikkien mielipiteellä on väliä. Ketterässä ohjelmistokehityksessä johtajan tehtävä ei ole kontrolloiminen vaan mahdollistaminen. Ketterässä kehityksessä usein käytetyt itseohjautuvat tiimitkin kaipaavat säännöllistä kontrollia ylemmältä johdolta tulosten takaamiseksi. 

Tämä on referaatti Eero-Veikko Laineen [kandidaatintutkielmasta](https://www.cs.helsinki.fi/u/mluukkai/ohtu/laine-kandi.pdf).
