# Ohjelmistotuotantomenetelmien kehittyminen 1950- luvulta nykypäivään, Lauri Suomalainen

Perinteiset ohjelmistotuotantomenetelmät olivat suunnitelmavetoisia ja ne etenivät lineaarisesti. Sen vuoksi niitä alettiin kutsua kattotermillä vesiputousmalli. Vesiputousmalli sai jo julkaisunsa yhteydessä kritiikkiä, eikä sen luoja W. Royce julkaisussaan suositellut sen käyttöä semmoisenaan.
	Inkrementaaliset ja iteratiiviset menetelmät kehitettiin vastaiskuna lineaarisesti etenevään ohjelmistotuotantoprosessiin. Niissä hyödynnetään aikaan sidottuja iteraatioita sekä palautteen mukaan ohjautuvaa ja evolutiivistä kehittämistä. Menetelmät perustuvat ohjelmiston vaiheittaiseen kehittämiseen. 
	Spiraalimalli on eräs iteratiivinen menetelmä, jossa kehittäminen ohjautuu riskien, kuten projektiriskit, tuoteriskit ja liikeriskit, ja niiden hallinnan mukaan. Rational Unifies Process eli RUP  on iteratiivinen ja riskiohjautuva menetelmä, joka hyödyntää vahvasti erilaisia dokumentaatiomalleja.
	Ketterät menetelmät kehitettiin 1900-luvun lopussa vastauksena muiden menetelmien vaatimus- ja suunnittelupainotukseen. Ketterät menetelmät toteutetaan useimmiten iteratiivisesti ja niihin liittyy olennaisesti kehittäjien itseohjautuvuus. Scrum on suosituin ketteristä menetelmistä. Sen perusajatuksena on, että jokaisen iteraation päätteeksi tuloksena on toimiva ohjelmisto.

Tämä teksti on referaatti Lauri Suomalaisen [kandidaatintutkielmasta](https://www.cs.helsinki.fi/u/mluukkai/ohtu/suomalainen-kandi.pdf).

