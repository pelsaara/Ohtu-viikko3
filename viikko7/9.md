# Ohjelmistoarkkitehtuurin sisällyttäminen ketteriin ohjelmistotuotantomenetelmiin, Tero Huomo

Perinteinen ohjelmistokehitys alkoi suunnitteluvaiheella, jossa ohjelmiston rakenne mietittiin yksityiskohtaisesti etukäteen, jotta ohjelmointi olisi mahdollisimman yksinkertaista ja mekaanista suorittamista. Ketterissä ohjelmistotuotantomenetelmissä, kuten Scrumissa ja Extreme Progamingissa ohjelmistoa tuotetaan tietyn pituisissa pyrähdyksissä vain muutama toiminnallisuus kerrallaan, eikä rakennetta suunnitella etukäteen, vaan koodia laajennetaan ja refaktoroidaan tarvittaessa. 

Suunnittelua tapahtuu kolmella tasolla: julkaisun suunnittelu, iteraation suunnittelu ja kehitysjakson aikana tapahtuva suunnittelu. Kehitysjakson aikana tapahtuva suunnittelu sekä iteraation suunnittelu ovat tarkimpia ja ottavat kantaa ohjelman rakenteeseen. 

Ketteriä ohjelmistotuotantomenetelmiä on kritisoitu siitä, etteivät ne ota ohjelman rakennetta tarpeeksi huomioon suunnitteluvaiheessa. Tämä voi johtaa siihen, että työtä on vaikea jakaa useamman kehitystiimin kesken tai että rakennetta joudutaan muokkaamaan paljon, mikä vie aikaa. Ratkaisuksi ongelmaan on kehitetty erilaisia käytäntöjä, joilla rakenteen suunnittelu saadaan mukautettua ketterään ohjelmistotuotantoprosessiin, kuten Sprint 0, arkkitehtuuritarinat ja arkkitehtuurin eriyttäminen omaan prosessiinsa. 

Tämä on referaatti Tero Huomon [kandidaatintutkielmasta](https://www.cs.helsinki.fi/u/mluukkai/ohtu/huomo-kandi.pdf).
