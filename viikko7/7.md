# Ryhmätyö ohjelmistokehityksessä, Kenny Heinonen

Hyvän ohjelmistokehittäjän määritelmään kuuluu muutakin kuin tekninen osaaminen. Ryhmätyöskentelytaidot ovat alalla elintärkeät ja niitä tulisi koulussa harjoittaa erilaisten harjoitusten kautta (mm. Mine/Ours, Rocking the Boat). Erilaisten prosessimenetelmien vuoksi erilaisia ihmisiä tarvitaan työskentelmään ohjelmistokehitysprosesseihin. Extreme programmingisissa tiimi istuu samassa tilassa, jossa istuu myöskin asiakkaan edustaja. Kynnys kommunikaatioon on täten pieni. Lisäksi menetelmään kuuluu päivittäistä kommunikointia palaverien muodossa ja paljon pariohjelmointia.
Scrum on hieman vastaava menetelmä, jossa tärkeänä osana ovat päivittäiset Daily Scrum-keskustelut.

Toivottuja piirteitä ohjelmistokehittäjässä ovat joustavuus ja mukautuvuus, hyvät kommunikaatiotaidot, älykkyys sekä mukavuus. Ohjelmistokehityksen eri vaiheisiin sopivat erilaiset persoonallisuustyypit (Myers-Briggs -tyypin indikaattori). Vaatimusmäärittelyyn sopivat parhaiten ekstrovertit (E), jotka ovat kahden eri näkemyksen mukaan joko ajattelevia (T) tai tuntevia (F). Suunnittelijan tulisi olla intuitiivinen (N) ja ajatteleva (T). Toteutusvaiheessa ihanteellinen ohjelmoija on ajatteleva (T), tosiasiallinen (S) ja kahden eri näkemyksen mukaan joko introvertti (I) tai ekstrovertti (E). Hyvä testaaja on tosiasiallinen (S) ja järjestelmällinen (J) ja ylläpitäjän tulisi olla tosiasiallinen (S) ja spontaani (P).#
