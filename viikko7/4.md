#Scrumban-menetelmän käyttö ketterissä ohjelmistokehityksessä, Kalle Ilves

Scrum ja Kanban ovat ketterän ohjelmistokehityksen menetelmiä. Kaizen-periaatteella niitä voidaan yhdistää ja saada näin arvaamattomaan prosessiin sopiva menetelmä, joka kestää vaatimusten nopean muuttumisen. Tästä Scrumin ja Kanbanin piirteitä yhdistävästä meneteltämästä käytetään nimitystä Scrumban. Kanbanin huono puoli kyseisiin projekteihin on liika rajoitteiden puute. Scrumin heikkous taas on iteratiivinen, tarkkaan määritetty sprinttisykli, jonka noudattaminen ei esim ylläpitoprojekteissa usein toimi. Usein Scrumbania noudatetaankin yhdistämällä Scrumin päivittäiset tapaamiset sekä suhteellisen säännölliset palautekeskustelut ja retrospektiivit Kanbanissa käytettyyn kanban-tauluun. Näiden lisäksi joissain ohjelmistokehitysprojekteissa voidaan soveltaa esimerkiksi Scrumin rooleja (product owner, scrum master) ja työtä voidaan mitata Kanbanin jonotaulujen rajallisella koolla ja tehtävien etenemisellä siellä. Scrumban ei siis ole ennalta määritelty malli, vaan jokaiseen projektiin itse kehitettävä prosessimenetelmä. 
