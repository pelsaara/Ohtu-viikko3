Retrospektiivit ovat tilauisuuksia, joissa on tarkoituksena tarkastella ryhmän nykyisiä toimintatekniikoita ja muuttaa niitä ryhmän toivomaan suuntaan. Retrospektiiveissä on tärkeää, että jokainen ryhmän jäsen pääsee ilmaisemaan mielipiteensä ja vaikuttamaan tuleviin muutoksiin. Seuraavaksi esitellään kaksi retrospektiivitekniikkaa.

Start, Stop, Continue, More of, Less of Wheel -tekniikka perustuu esim. valkotaululle piirrettävään ympyrään, joka jaetaan tasaisesti viiteen osioon. Osioihin kirjoitetaan seuraavat sanat: Start, Stop, Continue, More of ja Less of. Ryhmän jäseniltä kysellään heidän mielipiteitään esimerkiksi seuraavasti: "Mitä me emme vielä tee, mutta meidän pitäisi aloittaa" tai "Mitä meidän pitäisi tehdä vähemmän?". Ryhmien jäsenten vastaukset kysymyksiin kirjoitetaan post-it lapuille ja sijoitetaan kuhunkin osioon. Tämän perusteella tehdään mahdolliset muutokset toimintatapoihin. Pienillä ryhmillä tilaisuuteen menee n. 10 minuuttia, suuremmilla n. 25 minuuttia. Mikäli kyseessä on yli 9 hengen ryhmä, voidaan ryhmä ja projekti jakaa osiin, kuten testaus ja dokumentaatio. 

Glad, Sad, Mad -tekniikassa ryhmän jäsenet listaavat edellisen sprintin aikana havaitut ongelmat, muutokset ja muut huomiot. Edelläluetellut listan kommentit kategorisoidaan luokkiin Glad, Sad ja Mad sen mukaan, mitä tunteita ne ryhmän jäsenissä herättävät. Kun kaikki asiat on saatu listattua, jaotellaan niitä hieman ryhmiin ja duplikaatit poistetaan. Tämän jälkeen kukin ryhmän jäsen saa äänestää tiettyä määrää (yleensä viittä) asioista, mitä toivoisi käytävän yhdessä läpi. Kun kaikki ovat saaneet äänensä annettua, käsitellään listattuja asioita suurimmasta äänimäärästä pienimpään. Tilaisuuden kesto on maksimissaan 60min, mutta sen voi lopettaa jo kun kaikki listan asiat on käyty läpi.
